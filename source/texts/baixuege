北风卷地白草折胡天八月即飞雪
忽如一夜春风来千树万树梨花开
散入珠帘湿罗幕狐裘不暖锦衾薄
将军角弓不得控都护铁衣冷难着
瀚海阑干百丈冰愁云惨淡万里凝
中军置酒饮归客胡琴琵琶与羌笛
纷纷暮雪下辕门风掣红旗冻不翻
轮台东门送君去去时雪满天山路
山回路转不见君雪上空留马行处