北風卷地白草折胡天八月即飛雪
忽如一夜春風來千樹萬樹梨花開
散入珠簾濕羅幕狐裘不暖錦衾薄
將軍角弓不得控都護鐵衣冷難著
瀚海闌幹百丈冰愁雲慘淡萬里凝
中軍置酒飲歸客胡琴琵琶與羌笛
紛紛暮雪下轅門風掣紅旗凍不翻
輪台東門送君去去時雪滿天山路
山回路轉不見君雪上空留馬行處