对酒当歌人生几何
譬如朝露去日苦多
慨当以慷忧思难忘
何以解忧唯有杜康
青青子衿悠悠我心
但为君故沉吟至今
呦呦鹿鸣食野之苹
我有嘉宾鼓瑟吹笙
明明如月何时可掇
忧从中来不可断绝
越陌度阡枉用相存
契阔谈宴心念旧恩
月明星稀乌鹊南飞
绕树三匝何枝可依
山不厌高海不厌深
周公吐哺天下归心
